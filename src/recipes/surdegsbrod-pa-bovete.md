---
title: Surdegsbröd på bovete
slug: surdegsbrod-pa-bovete
tags: [Bröd]    
---

## Ingredienser

* 4 dl bovete
* 1 dl sesamfrö
* 2 msk chiafrö
* 1 tsk salt (utan jod!)
* 1/2 tsk brödkrydda (kan uteslutas)
* vatten

## Instruktioner

### Dag 1 (Kväll)

Skölj bovetet i durkslag med minst en liter kokande vatten. Lägg sedan bovetet och sesamfröna i blöt i nytt kallt vatten över natten.

**Vattnet ska bara precis täcka bovetet och sesamfröna, men håll lite koll och fyll på för det absorberas lite vatten i början**.

### Dag 2 (Morgon)

Tillsätt chiafrö, salt, och brödkrydda till det blötlagda bovetet och sesamfröna. Mixa slätt i en mixerkanna, konsistensen ska vara som gröt.

Olja en brödform (som rymmer 1 1/2 liter), gärna med fast kokosolja. Häll i smeten, täck med bakduk, och låt jäsa i 24-36 timmar. *Rumstemperaturen bör vara 19-22˚C*.

### Efter jäsning

Sätt ugnen på 225˚C.

Grädda långt ner i ugnen i en timma.
