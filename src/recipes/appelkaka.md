---
title: Äppelkaka
slug: appelkaka
tags: [Bakverk, Efterrätt]
---

## Ingredienser  - kaksmeten

* 120 g smör
* 130 g rårörssocker
* 2 st ägg
* 150 g durramjöl
* 1 msk pofibrer
* 1/4 tsk salt
* 1 - 2 st (mindre) äpplen
* ca 1 tsk kanel

## Ingredienser - toscasmeten

* 50 g smör
* 45 g rårörssocker
* 40 g aguavesirap
* 1 msk maizena (majsstärkelse)
* 1 msk grädde
* 105 g (ca 1 1/2 dl) mandel

## Instruktioner

Sätt ugnen på 175˚C.

Förbered en springform med bakplåtspapper i botten (då lossnar kakan enklare när den är klar efter ugnen).

Hacka mandeln i lagom små bitar, och gör äppelskivor.

### Toscasmeten

Väg upp smöret, sockret, och aguavesirapen i en kastrull, häll också i grädden och maizenan. (D.v.s. allt utom mandeln) Ställ åt sidan tills kaksmeten är färdig.

### Kaksmeten

Väg upp smöret och lägg i en kastrull, väg sedan upp sockret och förvara vid sidan om. Väg upp mjölet och blanda i salt och pofibrer. Smält sedan smöret och tag det av plattan. Rör i sockret och därefter ett ägg i taget. Vänd sist i de torra ingredienserna.

### Sammanställning

Häll i kaksmeten i springformen och tryck i äppelskivorna, pudra sedan över kanelen. Koka därefter upp ingredienserna till toscasmeten, när det har kokat upp ska det sedan sjuda någon minut innan mandeln ska blandas i. Häll sedan försiktigt ut toscan över kaksmeten, se till att sprida det när det hälls på, för det är svårt att sprida ut det efteråt.

Ställ sedan in i ugnen, strax nedanför mitten och grädda i 25 minuter. (Kakan ska vara fast i kanterna men med fördel fortfarande lös i mitten).

När kakan sedan är ute ur ugnen, låt den svalna lite, lossa sedan formen och för över till ett annat fat och förvara i kylskåp ett par timmar innan servering. (Kakan kan med fördel göras redan dagen innan).
