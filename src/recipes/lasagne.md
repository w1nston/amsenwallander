---
title: Lasagne
slug: lasagne
tags: [Middag]
---

## Ingredienser

* 1 kg nötfärs
* ca 200 g vitkål
* 1 st gul lök
* 2 st chili
* 400 g krossade tomater
* ca 4 msk tomatpuré
* 1 st stor knippe persilja
* salt och peppar
* smör
* ost (gärna västerbotten eller någon väl lagrad ost)
* Lasagneplattor
* 1 sats allaroundsås (byt ut smoked paprika mot muskotnöt)

## Instruktioner

Hacka lök, chili och vitkål.

Fräs löken och chilin i smör, salta och peppra när det börjat svettas. När löken och chilin har blivit mjuk, häll av och ställ åt sidan.

Fräs sedan vitkålen tills den mjuknar lite, salta och peppra när den har börjat svettas. Tag sedan av och ställ åt sidan.

Bryn sedan nötfärsen, salta, peppra, häll på de krossade tomaterna, tomatpurén, samt löken, chilin, och vitkålen och blanda ihop allt, avsluta med att röra i persiljan.

Varva slutligen lasagneplattor, köttfärssås, ost, (*och beroende på hur stor form, lite av bechamelsåsen, men se till att ha tillräckligt för att täcka översta lagret*), och toppa med ost.
