---
title: Caesardressing
slug: caesardressing
tags: [Tillbehör]
---

## Ingredienser

* 3 st sardellfiléer
* 1 tsk dijonsenap
* 2 st äggulor
* 1 st vitlöksklyfta
* 1 tsk soja
* 2 tsk vitvinsvinäger
* 1 msk pressad citron
* 2 dl neutral olja
* 1 dl riven parmesan (eller liknande ost)
* 2 tsk vatten
* salt
* svartpeppar

## Instruktioner

Se först till att ägg, sardeller, dijonsenap, vinäger, soja, och den pressade citronen har samma temperatur.

Vispa äggulorna ungefär en halv minut.

Hacka sardellerna, och blanda ihop med äggulorna, senapen, sojan, vinägern, citronen och pressa även i vitlöken.

Vispa sedan ihop allt en halv minut.

Tillsätt sedan oljan, droppvis under vispning, så som när man slår en majonäs.

När all olja är ihopvispad, tillsätt 2 teskedar med vatten för att få en lite lösare konsistens.

Ha sedan i den rivna parmesanen, och smaka sedan av med salt och peppar.

Ha sedan dressingen i kylen fram till servering. Låt den gärna gotta till sig ett slag.
