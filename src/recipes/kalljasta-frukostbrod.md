---
title: Kalljästa frukostbröd
slug: kalljasta-frukostbrod
tags: [Bröd, Frukost]
---

## Ingredienser

* 25 g jäst
* 500 g kallt vatten
* 2 msk rapsolja
* ca 600 g glutenfritt mjöl (t.ex. durra, teff, bovete, havre, går bra att blanda olika)
* 1 msk fiberhusk (maldad psylliumfrön)
* 1 tsk salt

## Instruktioner

### Kväll, dag 1

Väg upp ca 300-400 g mjöl, blanda ned salt och fiberhusk.

Väg upp 500 g kallt vatten.

Smula ned jästen i en bunke och häll på lite av vattnet för att lösa upp jästen.

Häll sedan i resten av vattnet och oljan.

Blanda sedan i mjölblandningen, och fyll eventuellt på med mer mjöl till en bra konsistens (totalt ca 600g).

Täck med plastfolie och ställ i kylskåp över natten.

### Morgon, dag 2

Sätt ugnen på 250°C.

Mjöla bakbordet och häll försiktigt ut degen.

Degen ska INTE knådas, utan enbart delas upp i ca åtta bitar.

Därefter kan man försiktigt vika ihop bitarna så de blir runda frallor, men pressa inte ut luften.

När ugnen sedan är varm ställ också in en form med vatten i botten, grädda sedan frallorna i mitten av ugnen i ca 20 minuter.

Låt dem sedan vila på ett galler en stund innan de ska ätas.
