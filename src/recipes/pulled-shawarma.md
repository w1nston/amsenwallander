---
title: Pulled Shawarma
slug: pulled-shawarma
tags: [Middag]
---

*Bör tillagas antingen på kvällen så den tillagas över natten, eller på morgonen så den kan avnjutas till middag.* 

## Ingredienser

* ca 1 1/2 kg högrev
* 1 st gul lök
* olivolja

### Marinad

* 2 dl turkisk yoghurt
* 1/2 dl ketchup
* 1/2 dl olivolja
* 3 st vitlöksklyftor
* 4 msk vitvinsvinäger
* 1 st pressad citron
* 2 tsk salt
* 1 tsk svartpeppar
* 1 1/2 msk shawarmakrydda

## Instruktioner

Rör ihop marinaden.

Lägg köttet i en gjutjärnsgryta (eller lergryta).

Häll marinaden över köttet, skiva löken och lägg över köttet och marinaden.

Ringla olivolja över alltihop.

Sätt ugnen på 100˚C, ställ in grytan och glöm bort den i 8 timmar.

*(Det går även att sätta ugnen på 150˚C för att bli färdig på 4 timmar.)*

## Förslag på tillbehör

* Tillsammans med ris och bönor
* Tortilla
* Guacamole
* Salsa
* Sallad
