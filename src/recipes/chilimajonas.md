---
title: Chilimajonäs
slug: chilimajonas
tags: [Tillbehör, Röra]
---

## Ingredienser

* 1 st äggula
* 2 dl netural olja
* 1 tsk dijonsenap
* 1 tsk vatten (att späda konsistensen med)
* 2-3 tsk sambal oelek
* salt och peppar

## Instruktioner

Se till att alla ingredienser är rumstempererade, annars skär det sig.

Använd en blöt/fuktig disktrasa som underlag till bunken för att undvika att skålen snurrar vid vispning.

Vispa gulan någon minut så det blir fluffigt, tillsätt sedan senap och vispa lite till.

Därefter kan man börja tillsätta ett par droppar av oljan och vispa kraftigt i ca 30 sekunder, fortsätt sedan att tillsätta ***väldigt lite*** olja i taget, droppvis, tills man ser att majonäsen binder och tjocknar. Sedan går det att hälla i oljan lite fortare.

När all olja är tillsatt häller man försiktigt i en tesked med vatten för att göra majonäsen lite lenare.

Smaka sist av majonäsen med salt, peppar och sambal oelek.

### Notis

Om majonäsen upplevs för skarp/bitter kan man droppvis tillsätta lite agavesirap eller annat sötningsmedel utan smak för att balansera upp.

Om majonäsen saknar syra ska man kunna tillsätta lite pressad citron eller vitvinsvinäger. (Inte testat själv ännu.)

### Ajfan det sket sig, eller hur majonäsen sprack och vi räddade det

När majonäsen spricker kan det kännas hopplöst, men misströsta inte! Det går att rädda.

Tag en ny äggula (och som skrevs ovan, se till att den är rumstempererad precis som alla andra ingredienser), lägg den i en ny bunke och vispa den någon minut så den blir fluffig.

Tillsätt sedan den spruckna majonäsen lite i taget, droppvis, och vispa rejält.

## Förslag till rätter

* Pulled Pork
* Grillat
